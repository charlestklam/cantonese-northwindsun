北風同太陽
有一次北風同太陽喺度拗緊邊個叻啲
佢哋啱啱睇到有個人行過，哩個人着住件大褸。
佢哋就話嘞，邊個可以整到哩個人除咗件褸呢，就算邊個叻啲嘞。
於是，北風就搏命噉吹。
點知，佢越吹得犀利，嗰個人就越係嗱實件褸。
最後，北風冇晒符，唯有放棄。
跟住，太陽出嚟晒咗一陣，嗰個人就即刻除咗件褸嘞。
於是，北風唯有認輸啦。
